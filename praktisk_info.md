---
Title: Praktisk info
Date: 2025
---
# Informasjon om Tromsø – Smart fra start
## Hvordan kommer jeg meg fra flyplassen og til sentrum?
Tromsø er en liten by og avstandene er ikke så veldig store. Fra flyplassen har du flere valgmuligheter alt ettersom hvor mye tid du vil bruke eller hvor mye penger du vil bruke. Det går rutebusser forbi flyplassen som ender opp i sentrum. The answer is rute 24, 26, 40 og 42. Busstoppen er lokalisert ca 3 minutter gange fra flyplassen. Ta trappene (eller heisen) ned til parkeringen og gå gjennom parkeringsplassen. Når du kommer ut på andre siden har du riktig busstopp på motsatt side av veien. Billetten koster 44 kroner dersom du laster ned appen «Entur». Det er også mulig å betale cash på bussen, men da vil det koste mer. Appen anbefales dog på det sterkeste. Turen vil ta i underkant av 30 min - så fremst det ikke er hålkeføre (glatt og is) og trafikkaos, men det kan jo også anses som en eksotisk opplevelse bare det.

Dersom du ikke orker en litt lengre sightseeing før du kommer til sentrum, men fremdeles liker å ta buss er flybussen et godt alternativ. Den koster 125 kroner og suser gjennom Tromsøs tunnelsystem og tadaaaa så er du i sentrum. Tar ca 10-15 min. Billett kjøpes på bussen.

Alternativt kan du bare ta en taxi. Det vil koste mellom 200 og 300 kroner, avhengig av hvilken tid på døgnet du reiser. Tar ca. like lang tid som flybussen. 

## It’s Friday I’m in love
### Sightseeing med Per Helge
Når: 18.00

Hvor: [Skansen](https://maps.app.goo.gl/B9YXSz1WfzjRY5Fw5) -> Ølhallen 

Vi har ventet lenge på deres ankomst til jubileet og vi vil gjerne treffe dere meengång (som man uttrykker i Lofoten og Vesterålen) og vise dere rundt. Herold Per Helge vil 
 
### Sangerpub
Når: 19.00 ->02.00

Hvor: [Pengebingen hos Donaldmafian](https://maps.app.goo.gl/DASFXWgBXrtXUjPP7)

Vi inviterer til en sosial sammenkomst i Pengepingen hos Donaldmafian. Her vil det være lett underholdning, latter, mimring og sang. 


## Saturday night fever
For de som ikke tar festen helt ut på fredag og må sove langt utpå lørdag for å komme seg til hektene, vil det være god tid til å være turist i Tromsø før konsert. Vi kan tilby litt av hvert av aktiviteter i byen! 

En liten liste:

### Severdigheter:
- Polarmuseet (polarhistorie gjort veldig spennende)
- Polaria (hvis du ikke vil fange sel, men bare se på den)
- Tromsøbadet (man må jo nesten ta en tur for å sjekke ut det dyreste badelandet EVVER?)
- Nordnorsk Kunstmuseum (et kraftsenter for nordnorsk kunst!)
- Perspektivet museum (helt nord i gågata, med skiftende utstillinger)
- Fjellheisen (byens store utsiktspost)
- Bybiblioteket (her kan du drikke kaffe og lese aviser fra hele Norge)
- Storgata Camping (her kan du spille minigolf)


### Puber/kaféer/etc:
- Ølhallen (åpner tidlig og har MANGE forskjellige ølsorter!)
- Maskinverkstedet (nytt spisested, ved brua: Vervet)
- Svermeri kafé og redesign (retro interiør, som man også kan kjøpe, gode kaker og mat)
- Smørtorget (bruktbutikk og kafé)
- Risø (elsker du kaffe, elsker du Risø! Ofte fullt her på lørdager…)



## Konsertlokalet - Grønnåsen kirke 


Solemn akt

Når: 14:00 


Konsertstart: 15:00

Husk å hente ut billett: [Hoopla](https://tromso-akademiske-kvinnekor.hoopla.no/event/jubileumskonsert2025/)

## Gallamiddag på Tromsø Maritime
Når: 17.00ish

Tromsø Maritime ligger på Rambergan, med god utsikt over Tromsø by og skipstrafikken i Tromsøysundet, Tromsdalstinden ligger midt imot. Vi skal være i salen som har utsikt ut mot havet (kan dere høre Rune Rudberg synge?) og skal nyte godt av både mat og drikke. Dere vil få mulighet til å nyte en liten aperitiff og mingle før vi setter oss til bords og begynner etegildet klokken 18.00. 

En stund utpå kvelden vil en fraksjon fra Tromsø Storband spille opp til dans.

For de som ønsker vil det være mulig å kjøpe vinpakke til middagen på 3 enheter. Dette kan bestilles når vi sitter til bords og servitørene kommer rundt og bestiller drikke. Vinpakken koster 300 kr. 

Etter festen kommer etterfesten

“Nu e fæsten over, alle ska ut. Dra på nachspiel både Kari og Knut…” synger ROLFFA i sin Partyjoik. Og hvor rett han ikke har! Vi har anledning til å være på Tromsø Maritime frem til klokken 02.00 men da må alle ut. Men frykt ikke - vi drar tilbake til Donaldmafian for de av oss som ikke føler at festen er over. 

Uten mat og drikke duger sangerhelter ikke, så vi vil også tilby litt enkel nattmat for de som måtte ønske det. Og for de som holder ut til kl 05 blir det psillis og kews. 


## Annen viktig info
**Toastmastere** for lørdagskveld vil være Bror-Magnus Sviland Strand fra DNM95 og Anette Ulriksen fra TAKk. Dersom dere vil si noen ord under gallamiddagen bes det at Bror-Magnus og Anette kontaktes på toastmaster@dnm95.no

Vi oppfordrer til at talene er så kort og konsis som mulig siden kvelden skal fylles med nydelige kulturelle innslag av stort og smått.  

 
