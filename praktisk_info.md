---
Title: Praktisk info
Date: 2025
---
# Informasjon om Tromsø – Smart fra start
## Hvordan kommer jeg meg fra flyplassen og til sentrum?
Tromsø er en liten by og avstandene er ikke så veldig store. Fra flyplassen har du flere valgmuligheter alt ettersom hvor mye tid du vil bruke eller hvor mye penger du vil bruke. Det går rutebusser forbi flyplassen som ender opp i sentrum. The answer is rute 24, 26, 40 og 42. Busstoppen er lokalisert ca 3 minutter gange fra flyplassen. Ta trappene (eller heisen) ned til parkeringen og gå gjennom parkeringsplassen. Når du kommer ut på andre siden har du riktig busstopp **på motsatt side av veien**. Billetten koster 44 kroner dersom du laster ned appen «[Entur](https://om.entur.no/last-ned-appen/)». Det er også mulig å betale cash på bussen, men da vil det koste mer. Appen anbefales dog på det sterkeste. Turen vil ta i underkant av 30 min - så fremst det ikke er hålkeføre (glatt og is) og trafikkaos, men det kan jo også anses som en eksotisk opplevelse bare det.

Dersom du ikke orker en litt lengre sightseeing før du kommer til sentrum, men fremdeles liker å ta buss er flybussen et godt alternativ. Den koster 125 kroner og suser gjennom Tromsøs tunnelsystem og tadaaaa så er du i sentrum. Tar ca 10-15 min. Billett kjøpes på bussen.

Alternativt kan du bare ta en taxi. Det vil koste mellom 200-300 kroner, avhengig av hvilken tid på døgnet du reiser. Tar ca like lang tid som flybussen. 

## Saturday City
For de som ikke tar festen helt ut på fredag og må sove forbi frokosten på lørdag for å komme seg til hektene, vil det være tid til å være turist i Tromsø før konsert. Vi kan tilby litt av hvert av aktiviteter i byen! En liten liste:

**Severdigheter:**
- Polarmuseet (polarhistorie gjort veldig spennende)
- Polaria (hvis du ikke vil fange sel, men bare se på den)
- Tromsøbadet (ta en tur for å sjekke ut det dyreste badelandet EVVER?)
- Nordnorsk Kunstmuseum (et kraftsenter for nordnorsk kunst!)
- Perspektivet museum (helt nord i gågata, med skiftende utstillinger)
- Fjellheisen (byens store utsiktspost)
- Bybiblioteket (her kan du drikke kaffe og lese aviser fra hele Norge)
- Storgata Camping (her kan du spille minigolf)


**Puber/kaféer/etc:**
- Ølhallen (åpner tidlig og har MANGE forskjellige ølsorter!)
- Maskinverkstedet (spisested, ved brua: Vervet)
- Svermeri kafé og redesign (retro interiør, som man også kan kjøpe, gode kaker og mat)
- Smørtorget (bruktbutikk og kafé)
- Risø (elsker du kaffe, elsker du Risø! Ofte fullt her på lørdager…)



## Konsertlokalet - Grønnåsen kirke 

Grønnåsen kirke ligger nord på Tromsøen. Hit kan den lokale rute 24 svippe deg til døra. Eller du kan ta rute 20 og flanellere fra busstoppet Templarheimen til kirka på ca 7 minutter. Pass på å ta bussen i riktig retning slik at du ikke havner på fastlandet. 
